De Intus InPlanning Source & Target Connectoren integreren Intus InPlanning van Intus via de Identity & Access Management (IAM)-oplossing HelloID met andere systemen. Dit kan een bronsysteem zijn, waarbij de Intus InPlanning doelconnector het beheer van accounts en toegangsrechten in Intus InPlanning automatiseert. Daarnaast kan je Intus InPlanning via de bronconnector aan een doelsysteem kopppelen, waarbij je Intus InPlanning als bronsysteem uitleest. Dankzij de connectoren heb je geen omkijken naar deze koppelingen, voorkom je menselijke fouten en verhoog je de efficiëntie. In dit artikel lees je meer over de Intus InPlanning bron- en doelconnectoren, de mogelijkheden die de connectoren bieden en de voordelen die de koppelingen opleveren. 

## Wat is Intus InPlanning?

Intus InPlanning is een softwaretool voor tijd- en planningbeheer binnen organisaties. De tool is ontwikkeld door Intus en helpt bedrijven met het plannen van medewerkers, beheren van roosters en optimaliseren van personeelsinzet. De tool is onder meer gericht op organisaties die actief zijn in de zorg, industrie, retail en andere sectoren waar flexibel en efficiënt personeelsbeheer een belangrijke rol speelt.

## Waarom is Intus InPlanning koppeling handig?

Veel organisaties werken met flexibel personeel, zoals uitzendkrachten, zzp’ers en flexwerkers. Om aan de slag te kunnen op de werkvloer hebben zij inzicht in hun rooster én toegang tot de juiste applicaties en middelen nodig. Je wilt deze toegang zo nauwkeurig mogelijk inregelen. Zo moeten medewerkers op het juiste moment over toegang tot de juiste gegevens en systemen beschikken, maar moet deze toegang na afloop van een dienst ook weer tijdig worden ontnomen. Dankzij de Intus InPlanning bron- en doelconnectoren heb je naar dit proces geen omkijken. De connectoren zorgen dat medewerkers bijvoorbeeld toegang krijgen tot een zorg- of bedrijfssysteem, zonder daarbij de veiligheid van gegevens of compliance met wetgeving in gevaar te brengen. Zo zorg je dat personeel optimaal zijn werk kan doen.
Met behulp van de Intus InPlanning-connector kan je Intus InPlanning met diverse bron- en doelsystemen integreren. 

**Intus InPlanning doelconnector**

Veelal is Intus InPlanning bij organisaties rechtstreeks aan het HRM-systeem gekoppeld voor het geautomatiseerd beheer van medewerkersdata. De koppeling van HelloID naar Intus InPlanning is hierop een aanvulling. Je automatiseert hiermee ook het gebruikersbeheer in Intus InPlanning, zodat je medewerkers op dit systeem daadwerkelijk kunnen inloggen. Je kunt via HelloID onder meer koppelen met bronsystemen als:

*	AFAS Profit
*	Visma Raet

**Intus InPlanning bronconnector**

Daarnaast kan je Intus InPlanning zelf ook als aanvullend bronsysteem toepassen. Via de connector koppel je in dit geval Intus InPlanning aan andere doelsystemen, zodat je op basis van roosters en planningen uit Intus InPlanning in andere systemen just-in-time de juiste accounts kunt aanmaken of autorisaties kunt inregelen. Je kunt Intus InPlanning op deze manier koppelen met onder meer:
*	Active Directory/Entra ID
*	Nedap Ons
*	iProtect
Verderop in dit artikel lees je meer over deze integraties.

## De HelloID Intus InPlanning koppeling helpt je met

* **Versnelde accountaanmaak:** HelloID detecteert wijzigingen in je bronsysteem automatisch en maakt op basis hiervan een gebruiker aan in Intus InPlanning. Zo kan je nieuwe medewerkers direct inplannen, zonder handmatig gegevens te hoeven invoeren. En kunnen je medewerkers direct inloggen om inzicht te verkrijgen in hun rooster en zaken als verlofaanvragen te regelen.

* **Een volledig overzicht over vaste en flexibele medewerkers:** Door het uitlezen van Intus InPlanning als bronsysteem weet je exact wie je op welk moment hebt ingeroosterd, ongeacht of het gaat om vaste of flexibele medewerkers. HelloID zet deze informatie automatisch door naar het gewenste doelsysteem. Zo stel je zeker dat bijvoorbeeld een flexmedewerker alleen een actief account heeft in een Elektronisch Patiëntendossier (EPD), Active Directory of Entra ID op momenten waarop deze medewerker daadwerkelijk is ingeroosterd.  

* **Verbeterd serviceniveau en sterkere beveiliging:** Dankzij de koppeling tussen Intus InPlanning en doelsystemen die HelloID mogelijk maakt automatiseer je uiteenlopende taken, waarmee je het serviceniveau en daarmee de gebruikerstevredenheid verbetert. Zo kan je onder meer autorisaties op basis van ingeroosterde diensten automatisch toekennen. Zijn de diensten afgelopen? Dan trekt HelloID de verstrekte autorisaties indien gewenst automatisch weer in.

## Hoe HelloID integreert met Intus InPlanning

Intus InPlanning koppelt als doel- en/of bronsysteem met HelloID. Je kunt hierdoor op basis van een HR-systeem gebruikersaccounts aanmaken in Intus InPlanning en gebruikers de juiste rol toekennen, bijvoorbeeld die van planner of leidinggevende. Ook kan HelloID op basis van gegevens uit Intus InPlanning acties uitvoeren in doelsystemen, zoals het aanmaken van accounts en toekennen van rechten. De gegevensuitwisseling vindt plaats via de Intus InPlanning REST API. 

**Gebruikers beheren in Intus InPlanning**

Voor het plannen van roosters is het noodzakelijk dat alle medewerkers als gebruiker aan Intus InPlanning zijn toegevoegd. De directe koppelingen tussen HR-systemen en Intus InPlanning synchroniseren enkel de medewerkersgegevens, maar maken geen gebruikersaccounts aan. Dankzij de koppeling tussen je bronsysteem en Intus InPlanning via HelloID automatiseer je ook dit proces. HelloID creëert en beheert de gebruikersaccounts en hun rechten volledig automatisch op basis van business rules.

**Autorisaties beheren**

Met de Intus InPlanning-connector kan je de autorisaties van personeel tot in detail beheren, ongeacht of het om vaste of tijdelijke werknemers gaat. HelloID zorgt op basis van de roosters in Intus InPlanning dat werknemers altijd op het juiste moment over de juiste toegang beschikken, afhankelijk van onder meer het soort dienst dat iemand draait en de locatie waarop iemand wordt ingezet. Zodra de dienst is afgelopen trekt HelloID de autorisaties daarnaast waar nodig automatisch weer in. Zo stel je compliance met wet- en regelgeving zeker en til je de efficiëntie naar een hoger niveau. 

**Faciliteren van personeel** 

Naast toegang tot de juiste systemen zijn er allerlei andere middelen die werknemers nodig hebben voor het optimaal uitvoeren van hun werk. Denk daarbij bijvoorbeeld aan het beschikbaar hebben van een toegangspasje dat toegang geeft tot fysieke ruimtes. HelloID koppelt Intus InPlanning aan de verschillende doelsystemen waarvan je gebruik maakt en zorgt dat personeel automatisch de juiste middelen toegewezen krijgen. Zo voorkom je fouten en is personeel optimaal productief.

## Intus InPlanning via HelloID koppelen met systemen

Met behulp van HelloID kan je diverse bronsystemen en doelsystemen aan Intus InPlanning koppelen. Veelvoorkomende koppelingen zijn onder meer:
* **AFAS – Intus InPlanning koppeling:** De AFAS – Intus InPlanning koppeling zorgt dat je in Intus InPlanning altijd over de juiste gebruikersaccounts en -rechten beschikt. HelloID detecteert automatisch wijzigingen in AFAS en voert deze mutaties door in Intus InPlanning. Denk daarbij aan het in- of juist uitdiensttreden van medewerkers. Zo werk je bij het plannen van roosters altijd met actuele gegevens.
* **Intus InPlanning - Microsoft Active** Directory/Entra ID koppeling: De Intus InPlanning - Microsoft Active Directory/Entra ID koppeling zorgt dat je de gebruikers en autorisaties in Active Directory of de cloudgebaseerde tegenhanger Entra ID baseert op de roosterplanning die je in Intus InPlanning maakt. Prettig, want zo weet je zeker dat gegevens altijd foutloos zijn, eventuele mutaties in je doelsystemen direct worden doorgevoerd en je altijd met up-to-date informatie over beschikbaar personeel werkt. 
* **Intus InPlanning - iProtect koppeling:** De Intus InPlanning - iProtect koppeling via HelloID versterkt de samenwerking tussen HR en IT. Dankzij deze integratie zorgt HelloID dat een persoon in iProtect op basis van zijn rooster de juiste toegang krijgt tot fysieke ruimtes, zoals een specifieke afdeling of medicijnruimte.  
* **Intus InPlanning – Nedap Ons koppeling:** De Intus InPlanning – Nedap Ons koppeling zorgt dat autorisaties in Nedap Ons altijd up-to-date zijn op basis van je roosterdata. Prettig, want zo heb je hiernaar geen omkijken, voorkom je dat onbevoegden onbedoeld toegang hebben tot privacygevoelige cliëntengegevens en weet je zeker dat autorisaties in lijn zijn met wet- en regelgeving.
* **Intus InPlanning – ChipSoft HiX koppeling:** De Intus InPlanning – HiX koppeling zorgt dat flexmedewerkers op momenten waarop zij zijn ingeroosterd onder meer bij de juiste cliëntendossiers in HiX kunnen. Zo weet je zeker dat zij optimaal hun werk kunnen doen, terwijl je tegelijkertijd zorgt dat cliëntendossiers alleen voor bevoegden toegankelijk zijn.

HelloID biedt ondersteuning voor meer dan 200 connectoren. Je koppelt de IAM-oplossing van Tools4ever hiermee aan nagenoeg alle populaire bron- en doelsystemen. Benieuwd naar de mogelijkheden? Op onze website <a href="https://www.tools4ever.nl/connectoren/">hier</a> vind je een overzicht van alle beschikbare connectoren.
